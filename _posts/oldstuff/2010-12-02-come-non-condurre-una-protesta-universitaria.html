---
layout: post
title: Come NON condurre una protesta universitaria.
categories:
- Attualità
tags:
- gelmini
- governo
- italia
- proteste
- università
status: publish
type: post
published: true
meta:
  _edit_last: '1'
  _pingme: '1'
  _encloseme: '1'
  _wp_old_slug: ''
author:
  login: peppelog
  email: peppecal@gmail.com
  display_name: peppe
  first_name: ''
  last_name: ''
---
<p>Da quello che ho visto. Una serie di suggerimenti per evitare di fare troppe cazzate.</p>
<p><strong>Non cercare accordi con i sindacalisti</strong>. Sono la forza più conservativa del Paese, e vedrebbero molto male qualcosa che ne va ad aumentare l'efficienza, come ad esempio "qualsiasi cosa".</p>
<p><strong>Non allearti col nemico del tuo nemico, a meno che non sia indispensabile</strong>. Farlo significa confondersi con esso. E dà al tuo nemico una possibilità incredibile di risponderti, a ragione. Se il tuo problema è l'università, confonderlo con le generiche contestazioni antigovernative (rifiuti a Napoli, operai di Termini, ecc...) sarà un suicidio. Dal tuo punto di vista ne sarai rafforzato, ma non è così: sarai diluito, accoglierai solidarietà esterna, ma non coinvolgerai i tuoi pari e fallirai inevitabilmente.</p>
<p id="pragmatico"><strong>Sii pragmatico</strong>. L'idealismo non ha mai portato nulla di buono, evitalo. Poniti degli obiettivi a breve, medio e lungo termine, elabora una strategia e seguila. Controlla i tuoi risultati periodicamente, senza sopravvalutarti. Se rinviano una discussione, sarà stato perché avevano fame. Non prenderti meriti se non sono <em>inequivocabilmente</em> tuoi.</p>
<p><strong>Sii pronto per il futuro</strong>. Tu hai il potere, adesso: cosa fai? Se non sei in grado di rispondere a questa domanda, lascia perdere. Se contesti una riforma in un campo che ne ha bisogno, devi averne un'altra pronta, almeno nei principî.</p>
<p><strong>Non fare ricorso al "popolo"</strong>.  Di tizî che dicono "il popolo è con me" ne abbiamo già abbastanza. È inutile decretare un'occupazione per acclamazione generale in aule stracolme, quando poi ci sono soltanto 15 persone disposte a restare a far la guardia. Votate democraticamente. Il voto per un'azione equivale alla propria disponibilità personale: rendi chiaro questo concetto.</p>
<p><strong>Non caricare emotivamente senza motivo</strong>. I cadaveri caricano molto di più. Se è questo che vuoi, cerca il morto. Non incitare la folla in assemblea millantando supposte vittorie del "movimento" ^[cfr "<a href="#pragmatico">Sii pragmatico</a>].</p>
<p><strong>Non perdere le decisioni che prendete</strong>. Cerca di scrivere dei verbali delle assemblee. Non è necessario scrivere tutte le stupidaggini, ma serve ad evitare che si perdano per strada idee valide.</p>
<p><span style="font-size: small;">(io intanto pubblico, ma consideratelo una bozza)</span></p>
